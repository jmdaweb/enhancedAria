# Подобрения за ARIA (Enhanced ARIA) #

* Автор: Jose Manuel Delicado
* Съвместимост с NVDA: от 2017.4 до 2019.2
* Изтегляне на [стабилна версия][1]

Тази добавка ви позволява да персонализирате кои ARIA маркери биват
докладвани от NVDA, когато сърфирате в интернет.

Функционалността й е много проста. След като бъде инсталирана, отворете уеб
браузъра и посетете желана от вас уеб страница както обикновено. По
подразбиране ARIA маркерите, докладвани от Firefox и Chrome, ще се показват
и в Internet Explorer, така че ще можете да достигнете до тях с клавишите за
бърза навигация и да ги изведете в списък, натискайки NVDA+F7 във всички
браузъри. Прочетете потребителското ръководство на NVDA за повече
информация.

Добавката добавя един допълнителен маркер, който не е включен по
подразбиране в NVDA – този за статия (article), съкратено изписван на брайл
като art (стт).

## Диалоговият прозорец за конфигуриране

Можете да разрешите или забраните маркери, като отидете в менюто на NVDA ->
Настройки -> Настройки на Подобрения за ARIA или в съответния раздел в
прозореца с настройките на NVDA. В диалоговия прозорец има отделна отметка
за всеки маркер. Ако забраните даден маркер, няма да можете да навигирате до
него при натискане на клавиша D, когато посещавате дадена уеб страница и
NVDA няма да го съобщава.

## Информация за контакти

Тази добавка е разработена от Jose Manuel Delicado. Ако желаете да се
свържете с мен, изпратете е-поща на jm.delicado@nvda.es, или пуснете доклад
в GitHub на адрес https://github.com/jmdaweb/enhancedAria

## Списък на промените

### Версия 2.7

* Обновена е съвместимостта с последните издания на NVDA.
* Нови и обновени преводи.

### Версия 2.6

* Обновена е съвместимостта с последните издания на NVDA. Тази версия е
  съвместима само с NVDA 2017.4 и по-нови издания.
* Нови и обновени преводи.
* Сега конфигурацията се прилага автоматично след превключване на
  конфигурационните профили на NVDA и възстановяване на настройките до
  фабричните им стойности.

### Версия 2.5

* Обновена е съвместимостта с последните издания на NVDA.

### Версия 2.4

* Сега настройките се премахват, само когато добавката бъде
  деинсталирана. Конфигурацията вече не се нулира при обновяване.
* Нови и обновени преводи.

### Версия 2.3

* Добавена е съвместимост с последните издания на NVDA.
* Нови преводи.

### Версия 2.2

* Отстранена е критична грешка при ползване на брайлов дисплей и
  конфигурирано докладването на ролята за статия.

### Версия 2.1

* Подобрения по стабилността

### Версия 2.0

* Добавена е поддръжка за новия комбиниран прозорец с настройките на NVDA,
  наличен в NVDA 2018.2 и по-нови
* Добавена е съвместимост с Python 3
* Сега за създаване на интерфейса на добавката се използва модулът guiHelper

### Версия 1.3

* Добавена е спецификацията configobj за настройките на добавката

### Версия 1.2

* Отстранени програмни грешки

### Версия 1.1

* Отстранени проблеми, които предотвратяваха отварянето на диалоговия
  прозорец с настройките на добавката при възстановяване на NVDA до запазени
  настройки

[[!tag dev stable]]

[1]: https://addons.nvda-project.org/files/get.php?file=earia
